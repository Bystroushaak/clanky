<!doctype html>
<html>
  <head>
    <meta http-equiv="content-type" content="text/html; charset=utf-8">
    <title>Super mega</title>
    <meta name="generator" content="CherryTree">
  </head>
  <body>
<p>
Dnes bych vám rád v krátkosti představil jeden velice zajímavý comix, na který jsem v poslední době narazil.
</p>

<!--break-->

    <p>Snad každý ajťák který si říká ajťák zná comix vycházející na stránkách <a href="http://xkcd.com">xkcd</a>. Někteří labužníci znají i <a href="http://abstrusegoose.com/">Abstruse Goose</a>, <a href="http://www.somethingofthatilk.com">somethingofthatilk</a>, <a href="http://www.bugemos.com/">bugemos</a> nebo <a href="http://www-ucjf.troja.mff.cuni.cz/scheirich/index.php?s=4&strip=1">MaFian life</a>. Tohle všechno jsou komixy zaměřené na matfyzáky, ajťáky a další, jim podobné keatury.</p>

    <p>Nedávno jsem narazil na comix, u kterého se zaměření definuje jen velice těžko a pokud bych měl vyhodnotit pro koho je na základě toho o čem je, musel bych říct, že je pro cvoky, šílence a jiné magory. Jednotlivé stripy totiž často nemají ani ten nejmenší smysl, naopak jsou úplně postavené na hlavu. Nějakým záhadným způsobem je to ale dělá geniálními, podobně jako Malý princ může být buď jednoduchá pohádka pro děti, nebo filosofické dílo nevídaných rozměrů.</p>

    <p>Je mi docela jasné, že se najde spousta lidí, kterým se comix líbit nebude, protože ho "nepochopí". Tak jak to vnímám já na comixu není co chápat. Jedná se o osvobození vlastní mysli od svazujících pravidel civilizace a logiky která nás obklopuje. O vyvázání se ze způsobů myšlení, ke kterým jsme byli vedeni celý život a bez kterého se nedá v naší společnosti existovat.</p>

    <p>Vzpomeňte si jaké to bylo, když jste ještě byli děti a věci nebyly jasně nalinkované a odvoditelné, ale tajemné a mnohoslibné. Zkuste na chvíli zapomenout všechno co jste se za život dozvěděli a ponořte se do hlubin archivu stránek <a href="http://www.supermegacomics.com">http://www.supermegacomics.com</a>, třeba při tom zjistíte, že se bavíte tak, jako už dlouho ne.</p>

  </body>
</html>

