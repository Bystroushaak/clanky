<!doctype html>
<html>
  <head>
    <meta http-equiv="content-type" content="text/html; charset=utf-8">
    <title>Jak se dostat z časových pásem</title>
    <meta name="generator" content="CherryTree">
  </head>
  <body>
    <p>Začínám mít pocit, že neexistují ajťáci, kteří by se nepropadali do noci. Spousta mých přátel a známých mi potvrdila jednu věc - pokud mají trochu volného času, třeba prázdniny nebo dovolenou, stane se jim nemilá věc; chodí spát čím dál později. Problém pak nastane, když se mají vrátit zase zpět do českého časového pásma třeba z toho mexického.</p>

    <p>- break -</p>

    <p>Nejsem si úplně jistý proč se to lidem stává. Slyšel jsem teorie že jde o rychlejší ping, ale v dnešní době stojí slušné připojení skoro stejně jako to neslušné, takže v tomhle problém nebude. Pravděpodobně jde o to že nejste ničím rušeni, všude je klid a ticho a tak se můžete plně ponořit. Další možností je, že mozek některým lidem pracuje nejlépe před spaním.</p>

    <p>Osobně se mi to stává pravidelně - ve volných dnech se propadám tak hluboko, že chodím spát okolo čtvrté nebo páté hodiny ráno, přes prázdniny jsem to dotáhl i kolikrát k půl osmé. Ze strachu před nutností vstávat do školy jsem vyzkoušel několik metod jak se z toho dostat, o které se s vámi dnes podělím.</p>

    <h2>Jít spát dřív</h2>
    <p>Říká se, že každý problém má jedno jednoduché, ale nesprávné řešení. Jít spát dřív funguje pokud se posunete tak o hodinu nebo dvě a i v tu chvíli to jde dost blbě. Když se chcete posunout z 04:00 do 23:00 nebude to fungovat i když se na hlavu postavíte.</p>

    <p>Kdo někdy šest hodin v kuse čuměl ve tmě do zdi a nakonec vytáhl notebook a pokračoval v práci mi určitě potvrdí, že to tohle řešení prostě nefunguje.</p>

    <h2>Chlast</h2>
    <p>Jedná se o vylepšení předchozího přístupu - prvně se opijete a pak půjdete spát dřív. Může a nemusí to fungovat, podle toho kolik alkoholu do sebe dostanete. Mně se osvědčila štamprle rumu a posun tak o dvě až tři hodiny.</p>

    <p>Nefunguje to instantně, takže budete muset stejný časový posun opakovat třeba týden, než budete moct postoupit o dalších pár hodin. Ve chvíli kdy přijdete na to že vlastně nemůžete usnout bez chlastu je většinou na čase s tím seknout.</p>

    <h2>Vstát dřív</h2>
    <p>Tahle metoda zabírá docela spolehlivě. Má ovšem jednu vadu - ráno se musíte donutit vstát a to pravidelně. Pokud musíte do školy, nebo do práce, jde to. Pokud však máte stále prázdniny, nebo jste na pracáku, pravděpodobně to nezvládnete.</p>

    <p>Další věc je, že prvních pár dní budete jako na fetu. Halucinace se (bohužel) nekonají, ale různé záseky (třeba koukáte na strom, půl hodiny), vypínání mozku a mikrospánek ano. Další problémy jsou s pamětí, která je chvílemi dokonalá, ale většinou obsahuje výpadky.</p>

    <p>Doporučuji v podobném stavu chodit k zubaři. Čas se různě smrskává a navíc si to skoro nebudete pamatovat.</p>

    <h2>Nejít spát vůbec</h2>
    <p>Jeden čas jsem si bláhově myslel, že řešení by mohlo být jednoduché - prostě jeden den vůbec nejít spát vůbec. Bylo to peklo; bolest hlavy a další příznaky jako rozostřené vidění se dostavily někdy okolo dvacáté hodiny co jsem byl vzhůru.</p>

    <p>Když jsem si pak zakomatil na asi šestnáct hodin, zjistil jsem, že se nic nezměnilo. Pořád jsem zůstal uvízlý ve stejném časovém pásmu.</p>

    <h2>Jít spát později</h2>
    <p>Nakonec se mi osvědčila tato metoda, díky které vám píšu tento blogpost i když je deset hodin ráno a vánoce tak budu moct prožít ve stejném časovém pásmu jako ostatní.</p>

    <p>Každý den prostě půjdete každý den spát o <strong>dvě hodiny</strong> později. Chce to mít alespoň týden času a také je vhodné koupit nějaké ty energydrinky (ne RedBull, ten je moc účinný).</p>

    <p>Tahle metoda se mi zdá jako nejlepší. Nebolí, jako metoda <strong>Vstát dřív</strong> a druhý den jste svěží. Jediná nevýhoda je, že díky klouzavému posunu v pásmech totálně ztratíte pojem o tom co je za den. Člověk většinou definuje co je dnes a co již zítra podle spánku*, ale jelikož spíte v podivných hodinách (třeba od 10:00 do 18:00), je pořád dneska, i když pro vás se část stejného dne odehrála včera a dnes je již zítra :)</p>

    <p>Díky této metodě jsem viděl poprvé po několika letech viděl úsvit (protože už jsem byl pár hodin vzhůru) a ta krása mi vyrazila dech.</p>

    <p>- pic -</p>

    <p>*Neplatí tak úplně. Osobně definuji subjektivní přelom mezi dnes a zítra někdy mezi čtvrtou a pátou hodinou ráno a to i když jsem v českém časovém pásmu, nebo někde na kalbě a nejdu spát vůbec.</p>

  </body>
</html>

