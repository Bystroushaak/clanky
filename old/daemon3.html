<!doctype html>
<html>
  <head>
    <meta http-equiv="content-type" content="text/html; charset=utf-8">
    <title>Daemon</title>
  </head>
  <body>
    <p>Daniel Suarez pracoval několik let v IT branži a je to vidět. Jeho kniha Daemon je <strong>technicky přesný</strong> technothriller. Výraz technicky přesný není zvýrazněný jen tak - vše co je v knize popsané by se s trochou vůle mohlo stát se současnými technologiemi, na které má autor na svých stránkách <a href="http://thedaemon.com/daemontech.html">patřičné odkazy</a>.</p>

    <p>Děj knihy začíná smrtí geniálního milionáře Matthewa Sobola, jenž po sobě zanechal distribuovaný systém, který z internetu pomocí dálkově ovládaných zařízení a pastí ovládá dění v realitě. Daemon, jak systému začnou přezdívat novináři ze všeho nejdříve začne zabíjet lidi kteří se (často nevědomky) podíleli na jeho programování a o pár dní později přebere kontrolu nad životy mnoha dalších lidí, ať už se jim to líbí, nebo ne.</p>

    <p>Vyprávěním nás provází detektiv Sebeck, který dostal na starosti vyšetřování prvních vražd. Během krátké doby zjišťuje, že tenhle případ nebude jako ty předchozí, protože vlastně není koho potrestat - Sobol je mrtvý a systém který po sobě zanechal jedná plně automaticky podle předprogramovaných pravidel.</p>

    <p>Pro pochopení konceptu Daemona přikládám krátkou ukázku z knihy:</p>
    
    <hr>

    <p>NSA:		„Tak co to je, virus? Internetový červ?“<br>
DARPA:	„Ne, něco nového. Nějaký distribuovaný skriptovací engine, který reaguje na události ve skutečném světě. Téměř jistě je schopen dalšího šíření.“<br>
NSA:		„Můžeme napsat bota, který prohledá síť a vymaže ho?“<br>
DARPA:	„Pravděpodobně ne.“<br>
NSA:		„Jak to?“<br>
DARPA:	„Protože zřejmě nemá stálý profil. Podle našich odhadů se skládá ze stovek či dokonce tisíců jednotlivých komponentů rozmístěných po napadených počítačích připojených na síť. Jakmile se komponent použije, pravděpodobně už není potřebný.“<br>
NSA:		„Takže to má konec? Sobol je přece po smrti, program se na konci zastaví.“<br>
DARPA: „To je pravda, ale existují pochopitelné obavy ze škod, které mezitím napáchá. Zabil už osm lidí.“<br>
NSA:		„Nemůžeme mu zablokovat komunikaci? Komponenty spolu přece musí komunikovat.“<br>
DARPA: „Ne. Nemusí. Máme za to, že komponenty se nespouštějí navzájem, ale čtením zpráv. Jeden komponent například právě vydal toto tiskové prohlášení“ - nechal kolovat vytištěnou stránku - „hned poté, co se na zpravodajských serverech objevily informace o obléhání sídla. Prohlášení je digitálně podepsané. Sobol chce, abychom věděli, že je od něj. Původ tiskového pro hlášení už jsme zjistili; bylo posláno e-mailem ze špatně zabezpečeného počítače v účetní firmě v St. Louis. Program se po svém běhu zničil, ale podařilo se nám ho získat ze záložní pásky. Byla to jednoduchá HTML čtečka, která na stovkách webových stránek hledala nadpisy o obléhání sídla.“<br>
CIA:		„Kristepane. Takže to nedokážeme zastavit? Jaký to má cíl?“<br>
DARPA: „Krátkodobým cílem je zřejmě sebezáchova. Dlouhodobý cíl je neznámý. Chová se to jako distribuovaná umělá inteligence - což odpovídá tomu, že to vymyslel Matthew Sobol.“<br>
CIA:		„Umělá inteligence? To nemyslíte vážně.“<br>
DARPA: „Aby bylo jasno: není to myslící, mluvící, vnímající stroj. Je to omezená umělá inteligence - jako postava v počítačové hře. Je to sbírka konkrétních pravidel hledání rozpoznatelných vzorců nebo událostí. Velmi jednoduché. Nicméně velmi účinné. Může změnit směr na základě událostí ve skutečném světě, ale nedokáže se inovovat nebo odchýlit od daných parametrů. Vyžadovalo to neuvěřitelné množství plánování. Novináři to pojmenovali trefně: je to v podstatě daemon. Distribuovaný daemon.“<br>
CIA:		„To jsou kraviny. Musí to řídit živí lidé - kyberteroristé. Uznejte, jak mohl Sobol předem vědět, jak budeme reagovat?“<br>
DARPA: „Nemusel. Mohl počítat s několika eventualitami a pozorovat, která z nich nastane. Proto to monitorování zpráv na internetu.“</p>

    <hr>

    <p>Pokud vás ukázka zaujala, rozhodně doporučuji si knihu sehnat. V hledání vám pomůže <a href="http://uloz.to">uloz.to</a>, knihovny a knihkupectví, kde se dá sehnat mnohdy ve slevě.</p>

<table cellpadding="2" cellspacing="2" border="1">
  <tbody>
    <tr>
      <td style="vertical-align: top;"><span style="font-weight: bold;">Oficiální
odkaz</span><br>
      </td>
      <td style="vertical-align: top;"><a href="http://thedaemon.com">http://thedaemon.com</a><br>
      </td>
    </tr>
    <tr>
      <td><span style="font-weight: bold;">Nakladatel</span></td>
      <td> <a href="http://www.kosmas.cz/hledani_vysledek.asp?sort=D&amp;vyrobce=Volvox%20Globator">Volvox
Globator</a></td>
    </tr>
    <tr>
      <td><span style="font-weight: bold;">ISBN</span></td>
      <td> 978-80-7207-752-6</td>
    </tr>
    <tr>
      <td style="font-weight: bold;">Formát</td>
      <td> 456 stran, 18x11cm, brožovaná vazba</td>
    </tr>
    <tr>
      <td style="font-weight: bold;">Rok vydání</td>
      <td> 2009 (1. vydání)</td>
    </tr>
  </tbody>
</table>

</html>

