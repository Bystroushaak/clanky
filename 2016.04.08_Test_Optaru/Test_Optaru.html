<p>Soukromý a subjektivní test <a href="http://ronja.twibright.com/optar/">optaru</a>.</p>

<!--break-->

<p>V threadu v poradně, který jsem založil abych se dozvěděl, jak <a href="/poradna/hardware/show/410733">ostatní řeší zálohování</a> byl několikrát nakousnut <a href="http://ronja.twibright.com/optar/">optar</a>. Optar je program, či snad kodek, který slouží ke konverzi dat na obraz a zpět. Jedná se o velmi spartánský program v duchu unixové tradice. Není zrovna uživatelsky příjemný, ale používat se dá, ne ovšem bez čtení manuálu. Podrobnosti viz článek <a href="http://www.root.cz/clanky/zaloha-dat-tiskarnou-na-papir/">Záloha dat tiskárnou na papír</a>.</p>


<h2>Důvod</h2>
<p>Důvody mohou být různé. Možná je pro vás nějaký soubor velmi důležitý (třeba <a href="/blog/bystroushaak/2015/8/nakup-bitcoinu">bitcoin</a> či <a href="/blog/bystroushaak/2015/8/ethereum-prakticky">ethereum</a> peněženka), možná to prostě jen děláte pro ten pocit.</p>


<p>Osobně jsem se setkal s reálným použitím, když jsem v práci nasadil na šifrování záloh GPG a potřeboval jsem rozdistribuovat klíče mezi další dva kolegy z geograficky oddělené lokality tak, aby se k nim pokud možno nemohl dostat útočník, který má kontrolu nad počítačem. Tím pádem odpadlo poslání emailem i přenos na flashdisku. Ideálně jsem chtěl, aby měli médium někde v šuplíku zamknuté do doby, než ho budou potřebovat.</p>


<p>Samozřejmě, že zde byla možnost vypálit soubor na CD, ale přišlo mi škoda takhle strašně nevyužít místo na CD, protože privátní klíč má jen asi 2kB. Druhá věc je, že kolegové používají macbooky bez mechaniky a na CD není zrovna spolehnutí, že to za 10 let až si někdo vzpomene stále půjde přečíst. Setkal jsem se takhle jak s tím, že CD zplesnivělo, tak i s tím, že se rozpadlo na dvě poloviny.</p>


<p>Přišlo mi proto ideální klíč vyexportovat do nějakého grafického formátu a spolu s ASCII podobou ho doručit v obálce. Kolegové ho potom můžou v případě potřeby buďto ručně přepsat, nebo využít nástroje jako je optar. Zároveň se to dá snadno předat dál, protože je k tomu připojen i krátký popis o co se jedná.</p>


<h2>Test</h2>
<p>Pro potřeby testu jsem vzal XML soubor z mé osobní <a href="http://www.giuspen.com/cherrytree/">wiki</a>, který má 1.1MB. To je sice podstatně víc než privátní klíč, ale bral jsem to jako jakýsi benchmark. Tenhle soubor je pro mě navíc docela důležitý, tak bych ho třeba takhle taky rád zálohoval.</p>


<p>Soubor jsem zkomprimoval pomoc <tt>bzip2 -9</tt> (v tomhle konrkétním případě má nejlepší poměr, lepší jak <tt>lzma -9</tt>) na 296kB. Výsledek jsem zašifroval pomocí GPG, což dalo výslednou velikost přibližně 300kB.</p>


<p>Poté jsem zkompiloval optar s upraveným souborem <tt>optar.h</tt>, kde jsem upravil řádky s definicí rozlišení z původních hodnot na dvaapůlkrát menší:</p>

<p><pre class="brush: c">#define XCROSSES 26 /* Number of crosses horizontally */
#define YCROSSES 37 /* Number of crosses vertically */</pre></p>

<p>Tento krok jsem zvolil proto, že už předtím jsem zkoušel původní hodnoty a skončilo to naprostým fiaskem.</p>


<p>Výsledný soubor <tt>texty.ctd.bz2.gpg</tt> jsem poté upraveným optarem převedl na 10 obrázků (~30kB na stránku). Tyto jsem vytiskl na relativně kvalitní laserové tiskárně.</p>


<p>
<br />
<a href="/images/screenshots/6/1/218916-optar-2307141727831383658.jpg"><img src="/images/screenshots/6/1/218916-optar-3839535348199819473.jpg" /></a><br />
<sub><em>(Mobilem pořízená fotka ilustrující kvalitu tisku.)</em></sub>
<br />
<br />
</p>


<p>O den později jsem potom nepřehnuté, kvalitně a opticky naprosto ostře, s jasně viditelnými, geometricky dokonale působícími čtverečky vytištěné dokumenty oscannoval v rozlišení 2400DPI v černobílém režimu. Použil jsem k tomu scanner Mustek BearPaw 2448TA Plus a aplikaci Simple scan, která je dodávána k mé distribuci linuxu (Mint 17.3).</p>

<p>Výsledkem bylo 10 fotek v PNG formátu o celkové velikosti 719.4MB. Tyto soubory jsem zkusil převést, ale zavařil jsem na tom počítač (optar vyžral všechu paměť), proto jsem vše opakoval s nižším rozlišením 1600DPI, 1200DPI a pokud mě paměť neklame, tak i s 800DPI.</p>


<p>
<br />
<a href="/images/screenshots/6/1/218916-optar-5481046063675326510.png"><img src="/images/screenshots/6/1/218916-optar-1190685872563736960.png" /></a><br />
<sub><em>(PGM výstup z optaru. PNG scan jsem si neschoval, ale rozhodně takhle nevypadal. Optar sám z nějakého důvodu snížil kvalitu.)</em></sub>
<br />
<br />
</p>


<p>Soubory jsem převedl zpět na data pomocí:</p>

<pre class="brush: bash">../optar_dist/unoptar 0-26-37-24-3-1-2-24 texty &gt; texty.ctd.bz2.gpg</pre>

<p>Nutno dodat, že tento krok <strong>vyžaduje unoptar zkompilovaný se stejnou úpravou </strong><tt><strong>optar.h</strong></tt>, jinak se vůbec nechytá, i přestože má správné parametry na příkazové řádce.</p>


<p>Shrnutí jsem vyparsoval pro větší přehlednost. Jak je vidět, nikde nejsou „<i>irreparable</i>“ bity:</p>

<pre>Decoding PNG file texty_0001.png...
73 bits bad from 492576, bit error rate 0.01482%. 0% black dirt, 100% white dirt and 0 (0%) irreparable.

Decoding PNG file texty_0002.png...
133 bits bad from 492576, bit error rate 0.0270009%. 0% black dirt, 100% white dirt and 0 (0%) irreparable.

Decoding PNG file texty_0003.png...
114 bits bad from 492576, bit error rate 0.0231436%. 0% black dirt, 100% white dirt and 0 (0%) irreparable.

Decoding PNG file texty_0004.png...
116 bits bad from 492576, bit error rate 0.0235497%. 0% black dirt, 100% white dirt and 0 (0%) irreparable.

Decoding PNG file texty_0005.png...
168 bits bad from 492576, bit error rate 0.0341064%. 0% black dirt, 100% white dirt and 0 (0%) irreparable.

Decoding PNG file texty_0006.png...
143 bits bad from 492576, bit error rate 0.0290311%. 0% black dirt, 100% white dirt and 0 (0%) irreparable.

Decoding PNG file texty_0007.png...
131 bits bad from 492576, bit error rate 0.0265949%. 0% black dirt, 100% white dirt and 0 (0%) irreparable.

Decoding PNG file texty_0008.png...
118 bits bad from 492576, bit error rate 0.0239557%. 0% black dirt, 100% white dirt and 0 (0%) irreparable.

Decoding PNG file texty_0009.png...
296 bits bad from 492576, bit error rate 0.0600922%. 0% black dirt, 100% white dirt and 0 (0%) irreparable.

Decoding PNG file texty_0010.png...
505 bits bad from 492576, bit error rate 0.102522%. 0% black dirt, 100% white dirt and 0 (0%) irreparable.</pre>
<p>Výsledkem byl 307.9kB velký soubor, který se podařilo rozšifrovat přes GPG. <tt>bzip2</tt> ho ale není schopný rozbalit:</p>

<pre class="brush: bash">bystrousak:~/Plocha/texty,2$ bzip2 -d texty.ctd.bz2 -tvv
  texty.ctd.bz2: 
    [1: huff+mtf rt+rld]
    [2: huff+mtf file ends unexpectedly

You can use the `bzip2recover' program to attempt to recover
data from undamaged sections of corrupted files.</pre>

<p>Pokus o obnovení pomocí <tt>bzip2recover</tt>:</p>

<pre class="brush: bash">$ bzip2recover texty.ctd.bz2
bzip2recover 1.0.6: extracts blocks from damaged .bz2 files.
bzip2recover: searching for block boundaries ...
   block 1 runs from 80 to 1859023
   block 2 runs from 1859072 to 2293760 (incomplete)
bzip2recover: splitting into blocks
   writing block 1 to `rec00001texty.ctd.bz2' ...
bzip2recover: finished</pre>

<p>Výsledkem je soubor <tt>rec00001texty.ctd.bz2</tt> o velikosti 232.4kB, tedy o poznání nižší než originál. Ten se dá rozbalit na rec00001texty.ctd, o velikosti 900.7kB, který je na konci useknut doslova v půlce tagu:</p>

<pre class="brush: xml">Dejme tomu, že chcete ve vašem oblíbeném programovacím jazyce uložit adresu (nikoliv obsah!) webové stránky, například &lt;/rich_text&gt;&lt;rich_text link=&quot;webs http://rebol.com&quot;&gt;http://rebol.com&lt;/ri</pre>

<p>Část před useknutím působí jako neporušená.</p>


<h2>Závěr</h2>
<p>Optar nedoporučuji používat, rozhodně ne bez další masivní redundance (program <a href="/software/nastroje/parchive">par2</a>), a důkladného otestování celého kroku s vaším vlastním hardwarem.</p>

<p>Přestože jsem podstatně snížil datovou hustotu na jednu stránku (udává se až 200kB oproti mým ~30kB), stejně jsem nepochodil v dobrém, i přes imho dobrou kvalitu tisku. Zkoušel jsem několik různých režimů scannu v různém DPI, ale všechny skončily stejně, či se na nich optar zasekl (sežral paměť).</p>

<p>Určitě nechci házet špínu na Optar. Je to velmi zajímavý projekt, který se mi líbí svou podstatou. V praxi ovšem není tak dobře použitelný (ať již po uživatelské stránce, tak i funkční), jak bych si přál.</p>

<p>Distribuci GPG klíče jsem nakonec vyřešil rozdělením na několik QR kódů, kde je navíc lepší podpora software (doslova na každém mobilu), navíc s tím jsou lidé lépe seznámení.<br />
</p>


<!--
    Written in CherryTree, converted to HTML by cherrytree2html.py

    - http://www.giuspen.com/cherrytree/
    - https://github.com/Bystroushaak/cherrytree2html.py
-->