<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<HTML>
<head>
    <title>Knižní minirecenze: Library at Mount Char</title>

    <meta http-equiv="Content-Type" content="text/html; charset=utf-8" />
</head>

<body>


<p>Otec, Bůh mezi lidmi známý také jako Adam Black, zmizel. Zanechal po sobě nejen gigantickou knihovnu, kterou během šedesáti tisíc let své existence napsal, ale především dvanáct dětí, jenž kdysi vzal pod svá ochranná křídla a udělal z nich Knihovníky. Pokud se vám to zdá jako dost ujetý začátek knihy, tak se vám to zdá naprosto správně. Ujetost téhle knihy je lahodná.</p>


<!-- break -->


<p>Úplně nemám rád takové ty knihy, jako <a href="https://www.databazeknih.cz/knihy/nikdykde-1179?c=all">Nikdykde</a>, nebo <a href="https://www.databazeknih.cz/knihy/un-lun-dun-77171">Un-lun-dun</a>, či <a href="https://www.databazeknih.cz/knihy/kraken-56104">Krakena</a>, kde se nachází silné a prakticky všeho-schopné postavy v divně fungujícím vesmíru, kde se může stát doslova cokoliv. <i>Library at the Mount Char</i> sice určitě spadá do tohoto žánru, na druhou stranu byla však silně odlišná.</p>


<p>Autor se v ní nezaměřoval tolik na svět a jeho podivné chování, ale spíš na vzájemné interakce sirotků, nyní již dospělých lidí. Každý z nich byl vybrán k jiné specializaci, a byl mu dán katalog, kniha popisující kde v knihovně najde ostatní knihy na téma jeho odbornosti. David byl vybrán k boji, aby se z něj stal ultimátní válečník. Margaret byla vybrána k smrti a umírání. A Carolyn, de-facto hlavní postava románu byla vybrána k jazykům;</p>


<p>She understood all languages – past and present, human and beast, real and imagined. She could speak most of them as well, though some required special equipment. How many in all? Tens of thousands? Hundreds of thousands? And how long to learn them? Even these days, it still took her most of a week to master a new one.</p>


<p>Volně přeloženo:</p>


<p>„Rozuměla všem jazykům - minulým i současným, lidským a zvířecím, skutečným i vymyšleným. Taky většinou z nich dokázala mluvit, přestože některé z nich vyžadovaly speciální nástroje. Kolik jich bylo dohromady? Desítky tisíc? Stovky tisíc? Jak dlouho se je učila? Dokonce i dnes jí stále trvalo skoro celý týden než se naučila nový.“</p>


<p>Kniha je poměrně hodně temně laděná. Ač se to možná může trochu zdát jako pohádka, wikipedie to řadí někam mezi fantasy a horor. Pokud se cítíte znuděni a máte chuť na něco úplně jiného, tak rozhodně doporučuji.</p>


<p><li><a href="https://www.goodreads.com/book/show/26892110-the-library-at-mount-char">The Library at Mount Char by Scott Hawkins - Goodreads</a></li>
<li><a href="https://en.wikipedia.org/wiki/The_Library_at_Mount_Char">The Library at Mount Char</a> (wikipedia)</li>
</p>


<!--
    Written in CherryTree, converted to HTML by cherrytree2html.py

    - http://www.giuspen.com/cherrytree/
    - https://github.com/Bystroushaak/cherrytree2html.py
-->


</body>
</HTML>