<p>To jsem si jednou takhle brouzdal netem, až jsem narazil na stránku <a href="https://en.wikipedia.org/wiki/Autodidacticism">autodidaktismus</a> na wikipedii. Pustil jsem se do ní, a než jsem se nadál, tak jsem četl 860 let starou knihu v tři sta let starém anglickém překladu. Ne jednou, ale třikrát, protože jsem <em>potřeboval</em> vědět, jak moc se liší staletí starý anglický překlad od českého ze sedmdesátých let a ještě nejnovější překlad z nedávné doby.</p>

<!--break-->

<p>Kniha se jmenuje حي بن يقظان, <a href="https://en.wikipedia.org/wiki/Hayy_ibn_Yaqdhan"><i>Hayy ibn Yaqdhan</i></a>, anglicky <i>Alive, son of Awake</i>, nebo také <i>The Improvement of Human Reason: Exhibited in the Life of Hai Ebn Yokdhan</i>, česky <i>Živý, syn Bdícího</i>.</p>


<p>Musím říct, že nejvíc na mě zapůsobil <a href="http://www.gutenberg.org/files/16831/16831-h/16831-h.htm">anglický překlad</a>. Nejspíš ani ne tak tím, jak je přeložený, ale spíš lehce zvýšenou námahou starého anglického textu, která mě nutila o věcech víc přemýšlet. Když jsem četl české knihy, tak mi všechny informace byly předkládány moc jednoduše, i s rozsáhlou předmluvou a těžko říct, jestli to bylo opakovaným čtením, nebo překladem, ale odnesl jsem si z toho menší dojem.</p>


<p><tt>&lt;spoilery úroveň=&quot;</tt><tt><i>podstata je stejně jinde</i></tt><tt>&quot;&gt;</tt></p>

<blockquote>
<p>Hlavní postava knihy se ocitne na odlehlém ostrově. Neztroskotá tam, ani se nedoplaví, ale doslova tam vznikne z kvasící hlíny. Malého chlapce se ujmou zvířata žijící na ostrově. Matku mu dělá gazela.</p>


<p>Chlapec je velmi zvědavý a přemýšlivý. Když gazela umře, shledá, že s ní je něco v nepořádku a tak jí rozebere, aby našel co jí vnášelo život.</p>


<p>Postupně si všímá zákonitostí světa kolem sebe a odvozuje způsob života. Přemýšlením a rozjímáním odvodí i existenci boha.</p>


<p>Na konci je chlapec, nyní už dospělý muž, objeven poustevníkem, jenž přišel na ostrov meditovat. Ten poté co ho naučí mluvit shledá, že odvodil existenci boha a je věřícím člověkem, přestože nikdy neviděl živou duši.</p>


<p>Oba dva odejdou do civilizace, ale jsou tak znechuceni lidmi, že se nakonec vrátí zpět na ostrov oddávat se meditacím a přemýšlení.</p>
</blockquote>

<p><tt>&lt;/spoilery&gt;</tt></p>

<p>Ač se to možná z popisu nezdá, kniha je důležitější, než jak to vypadá a do nemalé míry formovala naší civilizaci. Přestože spousta recenzí jí uvádí jako významnou, neboť se <em>možná</em> stala předlohou Robinsona, její důležitost je někde jinde;</p>

<p>Jako jedna z prvních zachytila myšlenku, že člověk může pracovat sám na sobě, pouhým přemýšlením a dedukcí odvodit pravidla světa kolem sebe a dospět tak k vyššímu poznání.</p>

<p>V dnešní době se to může zdát jako samozřejmost, ale ve své době a v tehdejším náboženském kontextu šlo o něco ne zřejmého, co nepřestává fascinovat do dnešních dob.</p>

<p><img src="/images/screenshots/1/4/232341-zivy-syn-bdiciho-3516549559782336223.jpg" /></p>


<h2>Odkazy</h2>
<p>Knihu v angličtině lze nalézt na gutenbergu:</p>

<ul>
    <li><a href="http://www.gutenberg.org/files/16831/16831-h/16831-h.htm">The Improvement of Human Reason</a></li>
</ul>

<p>Pokud sháníte český překlad, tak kdo hledá, ten najde (uložto).</p>

<p>Recenze:</p>

<ul>
    <li><a href="https://vltava.rozhlas.cz/abu-bakr-ibn-tufajl-zivy-syn-bdiciho-aneb-stredoveka-arabska-robinsoniada-5041782">Abu Bakr ibn Tufajl: Živý, syn Bdícího aneb Středověká arabská robinsoniáda</a></li>
    <li><a href="http://www.islamonline.sk/2016/01/recenze-abu-bakr-ibn-tufajl-zivy-syn-bdiciho/">RECENZE: Abú Bakr Ibn Tufajl – Živý, syn bdícího</a></li>
    <li><a href="https://www.databazeknih.cz/knihy/zivy-syn-bdiciho-pribeh-filosofa-samouka-72008">Živý, syn Bdícího</a> (Databáze knih).</li>
    <li><a href="https://cs.wikipedia.org/wiki/Ibn_Tufajl">Ibn Tufajl</a> (Wikipedie).</li>
</ul>


<!--
    Written in CherryTree, converted to HTML by cherrytree2html.py

    - http://www.giuspen.com/cherrytree/
    - https://github.com/Bystroushaak/cherrytree2html.py
-->