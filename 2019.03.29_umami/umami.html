<HTML>
<head>
    <title>Představení: umami (youtube kanál)</title>
    <meta http-equiv="Content-Type" content="text/html; charset=utf-8">
</head>
<body>
<p><code>u m a m i</code> je youtuber, jako málokterý jiný. Jeho animované příběhy se postupně řadí mezi velikány žánru podivných filmů, jako je <a href="https://www.youtube.com/watch?v=OfAul2isPfo">David Firth</a>, <a href="https://www.youtube.com/watch?v=a9GoWGnFzGA">Brad Neely</a>, či Jason Steele.</p>

<!-- break -->

<p>Kromě podivných videií, jako Pong,</p>
<p>
  <a href="https://www.youtube.com/watch?v=Cu6wlaaf-ck"><img src="videa/pong.png" /></a>
</p>
<p>Thomas the Thermonuclear Bomb</p>
<p>
  <a href="https://www.youtube.com/watch?v=_MBgz9h7GGM"><img src="videa/thomas.png" /></a>
</p>
<p>či polívek</p>
<p>
  <a href="https://www.youtube.com/watch?v=5HvrySwhZrQ"><img src="videa/polivka1.png" /></a>
</p>
<p>
  <a href="https://www.youtube.com/watch?v=uraG-z0grkc"><img src="videa/polivka2.png" /></a>
</p>
<p>vydává také sérii Interface. A Interface je to, co považuji za skutečné umění.</p>

<p>Interface začíná podivně. První epizody mě skoro nudily. <code>u m a m i</code>, civilním jménem Justin Tomchuk nás v nich uvede do dvou postav; Mischiefa (neštěstí) a muže v modrém, o kterém se později dozvídáme, že se jmenuje Henryk. Henryk stojí u výlohy a dívá se do statického šumu v očích manekýnů.</p>
<div>
  <a href="https://www.youtube.com/watch?v=EHqsCmfTDmI"><img src="henryk-40647148-02b4-494a-933b-82d92ceb0c2f.jpg" /></a>
</div>
<p>Tento šum, nazývaný „cerebral electricity“ (mozková elektřina) je ve světě interface častým tématem, které by se přibližně dalo připodobnit k magii. Tam kde je šum, tam se realita chová divně.</p>
<div>
  <img src="mischief-641f33ac-d413-451f-bbf0-ca3c43745cad.jpg" />
</div>
<p>To vzápetí předvádí Mischief, tvor neustále měnící tvary, který se objeví za Henrykem a překvapí ho.</p>
<div>
  <img src="mischief2-8bb740d6-42e1-4018-b4b5-d25eda3fb116.jpg" />
</div>
<p>V krátkosti se představí a vysvětlí, že byl jeden z námořníků na palubě lodi <a href="https://cs.wikipedia.org/wiki/Filadelfsk%C3%BD_experiment">filadelfského experimetu</a>, při kterém byl zničen a donucen přijmout svou nynější fyzickou podobu měňavce.</p>
<p>V době psaní tohoto blogu je na světě dvanáct epizod, z nihž každá další nám ukazuje putování Henryka s Mischiefem po podivně dystopickém světě ve stylu velkého bratra z 1984. Postupně se dovídáme, že i Henryk je speciální, tak jako Mischief, že „mozková elektřina“ je využívána korporací <em>Greetings robotics</em> napojenou na vládu a že tvorů, kteří jsou jí ovlivněni je na světě hodně.</p>
<h2>Výtvarná stránka</h2>
<p>Co na animacích od <code>u m a m i</code> zaujme od prvního pohledu je výtvarná stránka. Animace se na první pohled tváří, jako kdyby šlo o něco tvořeného v malování. Používá jen pár barev, tlusté černé čáry, občas jen přibližné malby postav.</p>
<p>Ač to tak může působit, jedná se ve skutečnosti o záměr. Autor na youtube často pořádá live ukázky práce, kde je možné vidět jak 3D modeluje jednotlivé scény. Častým tématem jsou rotující věci a falešně dodané „zrnění“, které dodává živost i statickým scénám.</p>
<p>Další věcí vynikající hlavně od šesté epizody je hudba. Jedná se o pomalé melancholické instrumentální kusy, které se v klíčových okamžicích naplní emocemi a dokreslí scény neskutečným způsobem. Proslov Henrykovy dcery a hudební podklad z konce <a href="https://www.youtube.com/watch?v=o4Ce-xG_HIQ">šesté epizody</a> jsem si pouštěl snad dvacetkrát a považuji ho za dokonale zpracované dílo.</p>
<p>Pokud se vám nechce na Interface koukat, doporučuji tento speciál k 100 000 odběratelům, který krásně ukazuje všecho o čem jsem psal, od hudby po výtvarnou stránku.</p>
<p>
  <a href="https://www.youtube.com/watch?v=MhC4PowEZCE"><img src="videa/special.png" /></a>
</p>
<p>A pak je tu příběh. Ten odlišuje Interface od mnoha jiných animovaných záležitostí, protože není triviální. Na redditu se po každé epizodě najdou spousty lidí, kteří se jí snaží rozebrat a pochopit a krása všeho je, že to může mít mnohovrstevnaté vysvětlení. Některé části je možné vidět jako paralely s masmédii dvacátého století, ovlivňováním lidí a konzumerskou kulturu. Jiné jako narážky na filosofické problémy.</p>
<hr />
<p><code>u m a m i</code> možná není pro každého, ale mně přesně sednul do vkusu. Ať už hudbou, tak výtvarnou stránkou. Rozhodně se jedná o něco netradičního, na hraně podivnosti, přesně tak jak to mám rád.</p>
</body>
</HTML>
