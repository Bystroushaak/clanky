<p><code>u m a m i</code> je youtuber, jako málokterý jiný. Jeho animované příběhy se postupně řadí mezi velikány žánru podivných filmů, jako je <a href="https://www.youtube.com/watch?v=OfAul2isPfo">David Firth</a>, <a href="https://www.youtube.com/watch?v=a9GoWGnFzGA">Brad Neely</a>, či <a href="https://en.wikipedia.org/wiki/Charlie_the_Unicorn">Jason Steele</a>.</p>

<!--break-->

<p>Kromě podivných videií, jako Pong,</p>
<p>
  <a href="https://www.youtube.com/watch?v=Cu6wlaaf-ck"><img src="/images/screenshots/2/8/237382-predstaveni-umami-youtube-kanal--112941202349492194.png" /></a>
</p>
<p>Thomas the Thermonuclear Bomb,</p>
<p>
  <a href="https://www.youtube.com/watch?v=_MBgz9h7GGM"><img src="/images/screenshots/2/8/237382-predstaveni-umami-youtube-kanal--6032163725343517218.png" /></a>
</p>
<p>či polívek</p>
<p>
  <a href="https://www.youtube.com/watch?v=5HvrySwhZrQ"><img src="/images/screenshots/2/8/237382-predstaveni-umami-youtube-kanal--2979791245475136844.png" /></a>
</p>
<p>
  <a href="https://www.youtube.com/watch?v=uraG-z0grkc"><img src="/images/screenshots/2/8/237382-predstaveni-umami-youtube-kanal--7494241830054063796.png" /></a>
</p>
<p>vydává také sérii Interface. A Interface je to, co považuji za skutečné umění.</p>

<p><a href="https://www.youtube.com/watch?v=EHqsCmfTDmI&list=PLPnjato8iGXLQbppBPhOny8XLSRl7S5pM">Interface</a> začíná podivně. První epizody mě skoro nudily. <code>u m a m i</code>, civilním jménem Justin Tomchuk nás v nich uvede do dvou postav; Mischiefa (neštěstí) a muže v modrém, o kterém se později dozvídáme, že se jmenuje Henryk. Henryk stojí u výlohy a dívá se do statického šumu v očích manekýnů.</p>
<div>
  <a href="https://www.youtube.com/watch?v=EHqsCmfTDmI"><img src="/images/screenshots/2/8/237382-predstaveni-umami-youtube-kanal--5558953173658101188.jpg" /></a>
</div>
<p>Tento šum, nazývaný „cerebral electricity“ (mozková elektřina) je ve světě interface častým tématem, které by se přibližně dalo připodobnit k magii. Tam kde je šum, tam se realita chová divně.</p>
<div>
  <img src="/images/screenshots/2/8/237382-predstaveni-umami-youtube-kanal--1241787987673033827.jpg" />
</div>
<p>To vzápetí předvádí Mischief, tvor neustále měnící tvary, který se objeví za Henrykem a překvapí ho.</p>
<div>
  <img src="/images/screenshots/2/8/237382-predstaveni-umami-youtube-kanal--4362667980931650816.jpg" />
</div>
<p>V krátkosti se představí a vysvětlí, že byl jeden z námořníků na palubě lodi <a href="https://cs.wikipedia.org/wiki/Filadelfsk%C3%BD_experiment">filadelfského experimentu</a>, při kterém byl zničen a donucen přijmout svou nynější fyzickou podobu měňavce.</p>
<p>V době psaní tohoto blogu je na světě dvanáct epizod, z nichž každá další nám ukazuje putování Henryka s Mischiefem po podivně dystopickém světě ve stylu velkého bratra z 1984. Postupně se dovídáme, že i Henryk je speciální, tak jako Mischief, že „mozková elektřina“ je využívána korporací <em>Greetings robotics</em> napojenou na vládu a že tvorů, kteří jsou jí ovlivněni je na světě hodně.</p>
<h2>Výtvarná stránka</h2>
<p>Co na animacích od <code>u m a m i</code> zaujme od prvního pohledu je výtvarná stránka. Animace se na první pohled tváří, jako kdyby šlo o něco tvořeného v malování. Používá jen pár barev, tlusté černé čáry, občas jen přibližné malby postav.</p>
<p>Ve skutečnosti je všechno co vidíme záměr. Autor na youtube často pořádá live ukázky práce, kde je možné vidět jak 3D modeluje jednotlivé scény. Častým tématem jsou rotující věci a falešné „zrnění“, které dodává živost i statickým scénám.</p>
<p>Další věcí, jenž vyniká hlavně od šesté epizody, je hudba. Jedná se o pomalé melancholické instrumentální kusy, které se v klíčových okamžicích naplní emocemi a dokreslí scény neskutečným způsobem. Proslov Henrykovy dcery a hudební podklad z konce <a href="https://www.youtube.com/watch?v=o4Ce-xG_HIQ">šesté epizody</a> jsem si pouštěl snad dvacetkrát a považuji ho za dokonale zpracované dílo.</p>
<p>Pokud se vám nechce na Interface koukat, doporučuji tento speciál k 100 000 odběratelům, který krásně ukazuje všecho o čem jsem psal, od hudby po výtvarnou stránku.</p>
<p>
  <a href="https://www.youtube.com/watch?v=MhC4PowEZCE"><img src="/images/screenshots/2/8/237382-predstaveni-umami-youtube-kanal--4828221780483950081.png" /></a>
</p>
<p>A pak je tu příběh. Ten odlišuje Interface od mnoha jiných animovaných záležitostí, protože není triviální. Na redditu se po každé epizodě najdou spousty lidí, kteří se jí snaží rozebrat a pochopit a krása všeho je, že to může mít mnohovrstevnaté vysvětlení. Některé části je možné vidět jako paralely s masmédii dvacátého století, ovlivňováním lidí a konzumerskou kulturu. Jiné jako narážky na filosofické problémy.</p>
<hr />
<p><code>u m a m i</code> možná není pro každého, ale mně přesně sednul do vkusu. Ať už hudbou, tak výtvarnou stránkou. Rozhodně se jedná o něco netradičního, na hraně podivnosti, přesně tak jak to mám rád.</p>