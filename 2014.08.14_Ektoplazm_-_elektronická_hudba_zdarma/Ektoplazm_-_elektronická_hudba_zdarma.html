<p>Příznivce elektronické hudby, speciálně pak <a href="http://cs.wikipedia.org/wiki/Psytrance"><i>psytrance</i></a>, <a href="http://cs.wikipedia.org/wiki/Drum_and_Bass"><i>dnb</i></a>, <i>psybreaks</i> a různých kombinací mezi nimi, bych rád upozornil na zajímavý portál, kde se dá sehnat spousta skvělé legální hudby zdarma.</p>

<!--break-->

<p>Jedná se o portál <a href="http://ektoplazm.com/">Ektoplazm</a>, který si <a href="http://www.ektoplazm.com/about">dal za cíl</a> poskytovat kvalitní psytrance hudbu. Stáhnout se tam dají jak <tt>mp3</tt>, tak i <tt>flac</tt> a <tt>wav</tt> verze, nechybí ani možnost online poslechu přes flash player.</p>


<p>Mě osobně si portál získal hlavně díky trojici <a href="http://www.ektoplazm.com/free-music/cybernetika-solar-nexus">Cybernetika</a>, <a href="http://www.ektoplazm.com/free-music/xenofish-encoder">Xenofish</a> a <a href="http://www.ektoplazm.com/free-music/mellow-sonic-synthetic-intelligence">Mellow sonic</a>, kteří jsou momentálně jedni z mála, kdo tvoří hudbu spadající pod relativně nový hudební žánr <i>psydnb</i>, tedy něco mezi <i>psytrance</i> a <i>dnb</i>. To je přesně styl hudby, který mi dává chuť něco dělat a skvěle se dle mého názoru hodí k programování. Melodičnost <i>psytrance</i> kombinovaná se silným a rychlým basem <i>dnb</i> je v podstatě to, co jsem vždy hledal pod <i>dnb</i>, většinou nenacházel a když už, tak šlo o vyjímku.</p>


<p>Pár kvalitních alb:</p>


<ul>
    <li><a href="http://www.ektoplazm.com/free-music/mellow-sonic-synthetic-intelligence">http://www.ektoplazm.com/free-music/mellow-sonic-synthetic-intelligence</a></li>
    <li><a href="http://www.ektoplazm.com/free-music/cybernetika-colossus">http://www.ektoplazm.com/free-music/cybernetika-colossus</a></li>
    <li><a href="http://www.ektoplazm.com/free-music/xenofish-encoder">http://www.ektoplazm.com/free-music/xenofish-encoder</a></li>
    <li><a href="http://www.ektoplazm.com/free-music/xenofish-decoder">http://www.ektoplazm.com/free-music/xenofish-decoder</a></li>
</ul>


<p>Pokud jste příznivci tohoto druhu hudby, doporučuji zkusit alespoň v prohlížeči, kdo ví, třeba vám to taky sedne.</p>


<h1>Symphony 2808</h1>
<p>Z poněkud jiného soudku je potom <a href="http://www.bbc.co.uk/events/ejgwrz">Nero's Dubstep Symphony</a>, známá též jako Symfonie 2808. Jedná se o skoro 18 minut dlouhý track který spojuje filharmonický orchestr a <i>dubstep</i>:</p>


<p>
<br />
<a href="https://www.youtube.com/watch?v=5JAxgFe4hpE"><img src="./207277-hudba-zdarma-1896643277031108388.png" /></a>
<br /><br />
</p>


<p>Sice se už nejedná o hudbu zdarma, ale celý track mi přijde tak dobrý, že jsem neodolal. Osobně se mi tenhle styl dost líbí a doufám, že v budoucnu bude takových kolaborací přibývat. Pokud by někdo znal něco podobného, doufám, že se podělí v diskuzi.</p>


<!--
    Written in CherryTree, converted to HTML by cherrytree2html.py

    - http://www.giuspen.com/cherrytree/
    - https://github.com/Bystroushaak/cherrytree2html.py
-->
