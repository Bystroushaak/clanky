<p><a href="http://www.databazeknih.cz/autori/andreas-eschbach-1856">Andreas Eschbach</a> patří k mým oblíbeným spisovatelům. Vyznačuje se lehce čitelnými knihami a zajímavými nápady, což díky jeho zaměření oceňují nejen milovníci sci-fi, ale i trhrillerů. Jeho knihy vás lehce vtáhnou a na pár dnů nepustí. </p>

<!--break-->

<p>Podobně jako na všechny dobré spisovatele jsem na něj narazil náhodou v knihovně a podobně jako u většiny mých oblíbených knih jsem i okolo této nejméně desetkrát prošel a prolistoval jí, aniž by mě zaujala. Jednoho dne venku pršelo a já měl náladu na něco jiného než obvykle, tak se stalo, že jsem si domu odnesl knihu</p>


<h2>Poslední svého druhu</h2>
<p>Kniha je psána z pohledu osamělého drsňáka. Kupodivu se v ní však nenachází mnoho akce, naopak, všechna se vejde na pár stránek.</p>


<p>Velká část knihy se dá popsat jako melancholický život stárnoucího kyborga, který v irském městě prostě nějak protlouká životem a je rád že žije. Často sedává na lavičce, pozoruje ostatní lidi a přemýšlí o životě, o minulosti a o tom jestli byl dobrý nápad přihlásit se do tajného vojenského programu.</p>


<p>Kniha mě zaujala zvláštní životní silou, kterou vyzařuje. I když je hlavní postava v podstatě superman, napůl člověk a napůl stroj, musel za to zaplatit strašlivou cenu a i díky tomu působí příběh dost uvěřitelně.</p>


<p>Další, velice zajímavá a moc často nevídaná věc je konec, který jsem tedy ani trochu nečekal.</p>


<h2>Tkalci gobelínů</h2>
<p>Když jsem dočetl <i>Poslední svého druhu</i>, věděl jsem že od autora budu chtít další knihy, protože způsob jak vypráví příběh mě nadchl. </p>


<p>Tak se stalo že jsem si našel knihu Tkalci gobelínů. Tentokrát se jedná o čistokrevné sci-fi, které se odehrává desítky tisíc let v budoucnosti. Oproti předchozí knize zde autor nesleduje jednu postavu, ale téměř desítku různých lidí na různých planetách a postupně tká zajímavý příběh části galaxie, kde žijí tkalci. </p>


<p><tt><strong>&lt;spoiler_alert&gt;</strong></tt></p>

<i>
<p>Tkalci jsou bývalí poddaní padlého císaře, který celý život tráví tkaním gobelínu nesmírné krásy z vlasů svých žen. Jakmile gobelín na sklonku života dotkají, dostanou za něj zaplaceno a předají své řemeslo synovi.</p>


<p>Jelikož císař padl, rebelská armáda objevuje celý na mapách nezanesený kout galaxie. Tisíce planet, jejichž jediným smyslem se zdá být tkaní gobelínů pro císaře. Potíž je v tom, že v celém císařství nikdy nikdo takový gobelín neviděl i přes to, že tkalci jich ročně vyrobí statisíce.</p>
</i>

<p><tt><strong>&lt;/spoiler_alert&gt;</strong></tt></p>


<p>Kniha mi dokonale sedla. Když jsem někde ve čtvrtce knihy pochopil jakou hru autor v knize rozehrává, začal jsem si čtení užívat tak, jako si člověk užívá dobré víno a doslova jsem si <i>pošušňával</i>. Přišlo mi to jako stát za malířem malujícím epický výjev a mít možnost sledovat jednotlivé tahy jeho štětce a kochat se tím, jak jednotlivé části obrazu vykreslí. Podobně jsem si užil naposledy <a href="/blog/bystroushaak/2011/2/neal-stephenson">Velké U</a> od Stephensona, proto knihu všemi deseti doporučuji.</p>


<h2>Ropný kolaps</h2>
<p>Na knihu jsem narazil v levných knihách, kde stála 50kč, přestože má 581 stránek (0.08kč/strana). Je vytištěna na takovém tom žlutém papíře, jenž někteří považují za nekvalitní, ale osobně ho mám radší než bílý „kvalitní“ papír, protože neklouže a pěkně voní. </p>


<p>Příběh se točí okolo němce Markuse Westermanna který si usmyslel že se v americe stane úspěšným člověkem. Seznámí se s technikem z ropných věží, který tvrdí že objevil nový způsob jak lokalizovat ropu kdekoliv na světě. V té době ale hlavní ropná naleziště oznámí snižování těžby a politický kolotoč způsobí, že dojde k ropnému kolapsu.</p>


<p>Kniha není zdaleka tak zábavná jako Tkalci gobelínů, ale díky ní jsem zjistil spoustu věcí o ropě. Nikdy předtím mi nedošlo, jak strašně moc jsme na ní závislí a jak málo stačí k tomu, aby došlo k ději v knize popisovanému. Ropa nemusí reálně dojít, stačí pouze pokud skokově stoupne její cena v důsledku například války, nebo paniky a průser je na světě.</p>


<h2>Solární stanice</h2>
<p>Jedná se opět o sci-fi příběh, tentokrát z nedaleké budoucnosti odehrávající se na solární elektrárně. Té se pokusí zmocnit partička teroristů a je jen na jednom z astronautů, aby jim v tom zabránil.</p>

<p>Ač má kniha 253 stran, tak jsem jí přečetl prakticky za odpoledne a jak bývá u Eschbachovo knih zvykem, jde o velmi chytlavě napsaný příběh, který vás jen tak nepustí.</p>


<h2>Další knihy</h2>
<p>Eschbach napsal ještě další knihy, které jsem zatím ale nečetl. Jmenovitě: <a href="http://www.databazeknih.cz/knihy/video-s-jezisem-4618">Video s Ježíšem</a> a <a href="http://www.databazeknih.cz/knihy/dokonaly-dvojnik-42430">Dokonalý dvojník</a>.</p>


<!--
    Written in CherryTree, converted to HTML by cherrytree2html.py

    - http://www.giuspen.com/cherrytree/
    - https://github.com/Bystroushaak/cherrytree2html.py
-->