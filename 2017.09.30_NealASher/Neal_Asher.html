<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<HTML>
<head>
    <title>Neal Asher</title>

    <meta http-equiv="Content-Type" content="text/html; charset=utf-8" />

    <link rel="stylesheet" type="text/css" href="./style.css" />
    <link rel="alternate"  type="application/atom+xml" href="atom.xml" />
</head>

<body>


<p>Dvacátého září jsem dočetl všechno, co kdy Neal Asher publikoval, včetně polo-zapomenutých povídek. Je tedy na čase sepsat krátký profil.</p>


<!-- break -->


<p><a href="https://cs.wikipedia.org/wiki/Neal_Asher">Neal Asher</a> je britský spisovatel sci-fi. Jeho knihy jsou typické akčním dějem a detailními popisy mimozemského života. Věc, která mě na jeho knihách ale asi nejvíce zaujala, je uvěřitelný popis koexistence lidí s umělými inteligencemi (AI).</p>


<p>Ve světě Řádu lidstvo kdysi dávno prohrálo boj s AI, které se tak staly jejich vládci. Nevedlo to však k otroctví, ale k nebývalému rozvoji skrz celou galaxii. Umělé inteligence zastávají pozici vládnoucí vrstvy, která rozhoduje o politice a materiální stránce Řádu. Lidé (resp. obecně inteligence s občanstvím) však stále mají svojí svobodnou vůli, a můžu si vest svůj život v rámci možností a v relativním blahobytu jak chtějí. Pro umělé inteligence nepředstavují konkurenci, neboť jsou hloupější a omezení na obyvatelné prostory (planety, stanice), zatímco umělé inteligence mají k dispozici informační sféru a také celý zbytek vesmíru.</p>


<p>Napříč knihami je fascinující jak často nejsou vyprávěny z pohledu lidí, ale z pohledu bojových robotů, či umělých inteligencí. Zajímavá pro mě také je ..  jakási uvědomělost principů funkce informačních technologií. Kopírování, přenos informace, důsledky zvyšujícího se výpočetního výkonu. Ačkoliv se nejedná přímo o hard sci-fi, děj působí většinu času uvěřitelně i z hlediska fyzikálních principů. A to přestože zahrnuje technologie jako je cestování nadsvětelnou rychlostí (FTL), nebo teleportaci umístěním tělesa do nula-rozměrného pod-prostoru.</p>


<p>Jedno z témat, které Ashera řadí mezi mé nejoblíbenější autory sci-fi, je častý motiv vylepšování, až transgrese člověka směrem k umělým inteligencím. Co tím myslím je možné vidět například v knize <a href="https://www.databazeknih.cz/knihy/agent-cormac-agent-radu-63731">Agendu řádu</a> (Orlandina), nebo <a href="https://www.databazeknih.cz/knihy/pradorsky-mesic-25215">Pradorský měsíc</a>. Ačkoliv se jedná jen o sci-fi, a přestože mi naprosto dochází, jak moc jsou podobné technologie vzdálené, stále se pro mě jedná o silně inspirativní záležitost.</p>


<p>Pokud bych měl vybrat Asherův trademark, něco čím se asi nejvíc proslavil a co mu podle mého názoru sehnalo nejvíc čtenářů, tak je to mimozemský konflikt. Ať již ten s <a href="https://www.databazeknih.cz/serie/rad-574">Pradory</a> - rasou obrovských nepřátelských a agresivních krabů, jejichž říše má přibližně stejnou velikost jako Řád, nebo s výtvory vyhynulé rasy Džainů. Ti po sobě zanechali zdánlivě úžasné nanotechnologické artefakty, ve skutečnosti však pasti k ničení civilizací.</p>


<p>Co Ashera odlišuje od ostatních autorů akční sci-fi, je jakási „dospělost“ popisu konfliktu, na úrovni soupeřících industriálních civilizací, které proti sobě chrlí kosmické lodě schopné spalovat celé planety, kde život vojáka prakticky nemá cenu, i když náhodou zvládne konkurovat bojovým robotům. Tím se odlišuje od „naivnějších“ podání sci-fi konflitků, které se soustředí víc na samotný boj a <i>hrdinství</i>, i když ani to zde úplně nechybí. Autor na blogu <a href="http://theskinner.blogspot.cz/2015/10/coming-through-fog.html">zmiňuje</a>, že temné období po smrti jeho ženy se hodně projevilo na některých knihách, v popisech boje a vývoje děje.</p>


<p>Pro některé čtenáře může být také zajímavá autorova relativní dostupnost. Je možné si s ním psát jak na jeho <a href="http://theskinner.blogspot.com">blogu</a>, tak i během občasných AMA (Ask Me Anything) na Redditu. Takhle jsem se ho před pár lety <a href="https://www.reddit.com/r/sciencefiction/comments/2urpl4/neal_ashers_dark_intelligence_hah/">ptal</a>, jestli pokryje část svých vymyšlených dějin o převzetí moci umělými inteligencemi, nebo se na to bude odkazovat pouze v narážkách (psal že spíš ne).</p>


<p>Asher s přibývajícími knihami (20+) postupně propojuje předtím zdánlivě nesouvisející události linkami příběhů, čímž se mu daří svazovat celé své dílo do jednoho konzistentního světa. To má svou očividnou výhodu v propracovanosti universa, na druhou stranu ale také představuje nevýhodu, neboť nově příchozí čtenáři se v počtu knih a pořádí lehce ztratí. Jednotlivé knihy nevycházely (dle universa) chronologicky, ale skáčou více / méně náhodně skrz časové období několika set let.</p>


<h2>Pořadí</h2>
<p>Osobně doporučuji začít sérii Agent Cormack a navazujícími:</p>


<ul>
    <li><a href="https://www.databazeknih.cz/serie/agent-cormac-572">https://www.databazeknih.cz/serie/agent-cormac-572</a></li>
</ul>


<p>Poté možné pokračovat asi čímkoliv. Některé knihy se uvedením do kontextu stanou podstatně pochopitelnějšími. Například sérii <a href="https://www.databazeknih.cz/serie/spatterjay-573">Spatterjay</a> nemá podle mého názoru smysl číst před tím, než pochopíte zbytek světa a Džain.</p>


<p>Dobrodružnější čtenáři také mohou postupovat podle chronologického pořadí, ale předem upozorňuji, že některé věci můžou působit nejasně:</p>


<ol>
    <li>Pradorský měsíc</li>
    <li>Stín škorpiona</li>
    <li>V pavučině</li>
    <li>Hranice řádu</li>
    <li>Mosazňák</li>
    <li>Agent řádu</li>
    <li>Hraniční válka</li>
    <li>Technik</li>
    <li>Temná inteligence</li>
    <li>War Factory</li>
    <li>Infinity Engine</li>
    <li>Stahovač</li>
    <li>Cesta Sabla Keeche</li>
    <li>Orbus</li>
    <li>Hilldiggers</li>
</ol>


<h2>Poznámka k českým knihám</h2>
<p>Podle mého názoru mají české knihy dobrý překlad, a určitě je můžu doporučit. Ročně jich vyjde občas i několik, často s malým zpožděním oproti originálu, z čehož soudím, že Neal Asher je v Čechách nejspíš populární autor.</p>


<p>Také mi přijde, že máme hezčí obálky, než některé originály.</p>


<h2>Odkazy</h2>

<ul>
    <li><a href="http://theskinner.blogspot.com">http://theskinner.blogspot.com</a> (autorův blog)</li>
    <li><a href="https://cs.wikipedia.org/wiki/Neal_Asher">https://cs.wikipedia.org/wiki/Neal_Asher</a></li>
    <li><a href="https://www.databazeknih.cz/autori/neal-asher-2201">https://www.databazeknih.cz/autori/neal-asher-2201</a></li>
</ul>


<!--
    Written in CherryTree, converted to HTML by cherrytree2html.py

    - http://www.giuspen.com/cherrytree/
    - https://github.com/Bystroushaak/cherrytree2html.py
-->


</body>
</HTML>